\chapter{Az OpenFoodFacts projekt rövid áttekintése}

Az \acrlong{off} egy közösségi kezdeményezés, mely arra irányul, hogy minél több ember
tájékozódhasson könnyen az élelmiszerek számos lényeges paraméteréről, így támogatva a
tudatos étkezést. Az alkalmazás segítségével több, mint másfél millió élelmiszerről kaphatunk
információt. Az ezekről elérhető fontosabb tulajdonságok a teljesség igénye nélkül:
\begin{itemize}
 \item Összetevők
 \item Allergén információk
 \item Tápérték adatok
 \item Nutri-score\footnote{Részletek a Nutri-score-ról: \url{https://hu.openfoodfacts.org/nutriscore}}
 \item Környezetre gyakorolt hatás, ökolábnyom
 \item Feldolgozottsági szint
\end{itemize}


Az alkalmazásban elérhető információk többségét a felhasználók maguk tölthetik fel az oldalra.
Ehhez használhatják például az \acrlong{off} applikációt az okostelefonjukon, melynek segítségével
beolvashatják egy adott élelmiszer vonalkódját, fotót készíthetnek a termékről, majd megadhatnak róla számtalan
részletet. A program támogatja az optikai szövegfelismerést (\acrfull{ocr}),
így akár a felhasználó időigényes közreműködése nélkül is ki tud nyerni lényeges információkat a
feltöltött képekből (\ref{fig:nutriextractionflow} ábra). Az így felvett információk bekerülnek egy adatbázisba, lehetővé téve a program többi
felhasználója számára az adatokhoz való szabad hozzáférést.
\kep[0.044]{include/nutrifacts-extraction.png}{Az \acrlong{off} képes automatikusan is információkinyerésre a feltöltött képek alapján. Forrás: \cite{autodataextraction}}{nutriextractionflow}

Az \acrlong{off} natív Android és iOS applikáció mellett rendelkezik egy keresztplatformos,
Flutter-alapú alkalmazással\footnote{\url{https://github.com/openfoodfacts/smooth-app}} is, továbbá egy webes alkalmazáson keresztül is hozzáférhetünk az
élelmiszerek adataihoz. A kliensek REST~API segítségével kommunikálhatnak a % TODO: rest api szójegyzékbe
szerverrel. Az \acrlong{off} architektúrájának sematikus rajza \az{\ref{fig:offarchitektura}}
ábrán látható. A továbbiakban az architektúra szerver oldali komponenseivel nem foglalkozom bővebben, az
ábrán kékkel jelölt mobilos kliensek közül is csak a natív Androidos alkalmazást mutatom be részletesebben.

% tikz ábra beszúrása
\begin{figure}[ht]
\centering
\input{offarchitektura.tex}
\caption{\centering Az \acrlong{off} rendszer architektúrája, a mobilos kliensek elhelyezkedése az architektúrában}
\label{fig:offarchitektura}
\end{figure}
